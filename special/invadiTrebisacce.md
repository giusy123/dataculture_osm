# #invadiTrebisacce e il potere delle mappe condivise#
(pubblicato su [Startup Calabria](http://www.startupcalabria.com/invaditrebisacce-e-il-potere-delle-mappe-condivise/) il *3 Maggio 2014*)

Ciao a tutti, oggi voglio raccontarvi la storia di una community, anzi di **come una community si è mobilitata per un progetto**.
Da mesi ormai l'associazionie Startup Calabria sta organizzando l'Invasione Digitale di Trebisacce (domenica 4 maggio non mancate), e mi è stato chiesto di creare una mappa interattiva per l'occasione.
In quel momento avevo 3 problemi fondamentali:
  1. era lunedì 28 aprile 2014, quindi 6 giorni all'invasione;
  2. nonostante OSM dica che sono mapper senior, sono newbie delle mappe personalizzate basate su OSM;
  3. Trebisacce su OSM era nello stato che vedrete nell'immagine seguente. 

![invasione01](https://github.com/nickprock/dataculture_osm/blob/master/img/invasionidigitali01.jpg)

Martedì mattina mi sono rimboccato le maniche e ho iniziato a mappare, chiedendo al mio amico [Cesare](http://www.cesarefiamingo.com/) di darmi una mano con la mappa personalizzata, fortunatamente mi ha risposto *"la faccio io, tu mappa"* e mi ha tolto un grosso peso.
Durante il mapping ho iniziato a inviare messaggi ai mapper che avevano iniziato a lavorare su Trebisacce per chiedere di aiutarmi, se non a completare, almeno a far avanzare il lavoro.
Grande risposta! Un ragazzo di Como che era stato in vacanza anni fa si è offerto subito di aiutarmi, e con una velocità assurda martedì sera la mappa si presentava molto più ricca, ma eravamo solo in due.
Mercoledì parte la fase "spamma gli amici", su facebook ho iniziato a chiedere aiuto ai miei contatti inviandogli la [guida](www.startupcalabria.com/4-passi-per-diventare-un-openstreetmapper/) che avevamo pubblicato sul blog, inoltre altri mapper si sono aggiunti al progetto, **finalmente siamo diventati una community!**
Nonostante tutto rimaneva un grosso problema, il Bastione, centro storico della città e cuore dell'invasione digitale rimane ostico da mappare con immagini satellitari, che si fa? Si chiede ancora aiuto alla community, quindi **mapping party durante l'invasione di domenica!**

![invasione02](https://github.com/nickprock/dataculture_osm/blob/master/img/invasionidigitali02.jpg)

Arriva giovedì e arriva anche la [mappa personalizzata](http://www.startupcalabria.com/invaditrebisacce/) che trova subito posto su sito di Startup Calabria, intanto mi accingo a mappare e trovo una bellissima sorpresa, il gruppo si è ingrandito, la mappa è sempre più ricca e iniziano ad arrivare anche messaggi del tipo *"Grazie per avermi inviato la guida e coinvolto, è molto divertente"*.
Quello che ho visto lo potete ammirare nell'immagine successiva.

![invasione03](https://github.com/nickprock/dataculture_osm/blob/master/img/invasionidigitali03.png)

Tutto il giorno a disegnare linee, punti, quadratini, forme irregolari e ad ogni refresh di pagina la mappa sempre più dettagliata, ora ci sono più vie, parcheggi, l'ospedale, l'uso del terreno…

![invasione04](https://github.com/nickprock/dataculture_osm/blob/master/img/invasionidigitali04.png)

![invasione05](https://github.com/nickprock/dataculture_osm/blob/master/img/invasionidigitali05.png)

Oggi stiamo ancora mappando, e speriamo di arricchire la mappa più possibile, ma anche se non dovessimo finirla (obiettivo impensabile in così poco tempo) rimane la grande soddisfazione di aver partecipato a questo progetto, di essere riusciti a creare una piccola community e muoverci coesi verso un solo obiettivo.
Naturalmente cari mapper di Trebisacce e dintorni non mollate dopo che l'invasione sarà compiuta, continuate a mappare le vostre città, **rendiamo OSM sempre più ricca e utile** per chi la usa costruendo applicazioni che usufruiscono del nostro lavoro, è un vantaggio per tutti.

![invasione06](https://github.com/nickprock/dataculture_osm/blob/master/img/invasionidigitali06.png)

Domenica durante l'invasione è stato fissato un calendario, formalmente il mapping party, del quale sono onorato di essere coordinatore, è schedulato alla fine.
Sarò lì tra gli invasori ma per problemi logistici non so se riuscirò a fermarmi per tutto il pomeriggio, vi consiglio di non aspettare il momento previsto dal calendario, passeggiate con OSMtracker acceso per il centro storico prima dell'inizio dell'invasione, mappate durante il party e dopo, **che invasori saremmo se rispettassimo i calendari?**
