# Come iniziare a usare Mapillary #
(pubblicato su [Startup Calabria](http://www.startupcalabria.com/iniziare-usare-mapillary/) il *28 Maggio 2016*)

Le belle giornate stanno per iniziare e quindi mi sembra giusto parlarvi di una cosa che è rimasta nel cassetto per qualche mese: **Mapillary**.
Ma andiamo con ordine. Quando parlo con qualcuno di [OSM](www.openstreetmap.org) e cerco di invogliarlo a mappare la sua zona ho notato che la conversazione si svolge sempre in due fasi:
1. FIGATA!!! Ovvero l'entusiamo iniziale per un bel progetto al quale si può contribuire.
2. Eh si ma io non ho tempo… Perchè è vero: per mappare su OSM ci vuole tempo, pazienza e passione.

Durante l'ODDIt Matera 2015 ho assistito a un talk su [Mapillary](http://www.mapillary.com/map) e dopo averlo usato un po' posso dire che può essere molto utile e divertente per chi, pur volendo contribuire ad un progetto open e di crowdsourcing, non ha molto tempo da dedicargli.
Questa è un'app fantastica che permette di condividere foto geolocalizzate con il resto del mondo; in pratica si può creare uno street view dal basso riprendendo paesaggi, strade, sentieri… basta avere uno smartphone!
La [guida di come si utilizza sta qui](https://github.com/mapillary/UserGuide), ma io ve la riassumo in pochi passi, soprattutto per quano riguarda l'inizio della mappatura. Poi potrete scoprire da soli il resto (ha tantissimi plugin per fare tante cose) se ne avrete voglia:
- installa l'applicazione sul tuo smartphone e crea il tuo profilo;
- avvia il GPS;
- apri l'app e scegli il tipo di sequenza: scatto automatico in auto, scatto automatico a piedi, scatto manuale, panorama;
- START!

![mapillary01](https://github.com/nickprock/dataculture_osm/blob/master/img/Mapillary01.png)

INIZIA A MAPPARE!
Quando hai finito troverai tutte le sequenze nei feed (nulla rimane sulla memoria del telefono), ora bisogna caricare le foto su Mapillary:
- accedi ad una rete wi-fi e carica le foto, dal menù Feed;
- dal portale vai su edit e assicurati che le persone e le targhe delle auto che hai casualmente inquadrato vengano oscurate, oppure aggiungi didascalie alle foto;
- vai su explore, cerca le sequenze, click su play e goditi il tuo lavoro!!!

![mapillary02](https://github.com/nickprock/dataculture_osm/blob/master/img/Mapillary02.png)

 Una volta che avrete finito dal tasto share potete condividere le vostre sequenze sui social.
