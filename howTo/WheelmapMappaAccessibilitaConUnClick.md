# Wheelmap: mappa l’accessibilità con un click #
(pubblicato su [Startup Calabria](http://www.startupcalabria.com/wheelmap-mappa-laccessibilita-con-un-click/) il *26 Dicembre 2015*)

Oggi parliamo di un evento svoltosi il 3 dicembre 2015 e che mi segnalò a suo tempo il mitico **Andrea Borruso** ([se non sapete chi è l'abbiamo intervistato a giugno](http://www.startupcalabria.com/open-data-contro-le-mafie-quattro-chiacchere-con-confiscati-bene/)), il [#MapMyDay](http://mapmyday.org/en), la giornata dedicata alla mappatura delle accessibilità e delle barriere architettoniche presenti intorno a noi. Per far partecipare più persone possibili, e diffondere l'evento in tutta Italia, [Open Data Sicilia](http://opendatasicilia.it/) ha [tradotto tutti i documenti ufficiali](http://opendatasicilia.it/2015/11/30/1125/) e le istruzioni su come partecipare presenti sul sito principale.

 Io ho iniziato a mappare i posti dove sono stato utilizzando l'app di [wheelmap.org](http://wheelmap.org/map#/?zoom=14) (c'è la versione [iOS](https://itunes.apple.com/de/app/wheelmap/id399239476?mt=8), [Android](https://play.google.com/store/apps/details?id=org.wheelmap.android.online), WindowsPhone).
 
Appena scaricata la splash screen dell'app viene mostrato il logo di wheelmap, pochi istanti e possiamo iniziare a mappare. **C'è da tener presente che si può mappare anche senza essere registrati, ma per caricare i dati su Openstreetmap e quindi renderli fruibili a chi ne ha bisogno, serve un account openstreetmap, quindi fatelo.**

![wheelmap1](https://github.com/nickprock/dataculture_osm/blob/master/img/MapMyDay1.png)

 Appena entrati, la home è la seguente:
  - c'è un motore di ricerca classico in alto;
  - è possibile effettuare diversi tipi di ricerca: per categoria (non ci sono tutte le categorie), sulla mappa, posti nelle vicinanze, partecipa anche tu (carica i luoghi vicini non mappati o che hai già caricato in OSM);
  - le news dal progetto;
  - in basso troviamo il counter del mappin, al centro un botto per le informazioni sull'app, a sinistra l'icona dell'omino per accedere col vostro account OSM. 

![wheelmap2](https://github.com/nickprock/dataculture_osm/blob/master/img/MapMyDay2.png)

Quindi, accediamo e cerchiamo sulla mappa. Con il GPS acceso dà i posti vicino a me: in questo caso siamo nel mio paese, Vena di Maida, che ho mappato su OSM (prima era inesistente) e in diversi casi anche con wheelmap.

![wheelmap3](https://github.com/nickprock/dataculture_osm/blob/master/img/MapMyDay3.png)

 La prima cosa che si nota è che non ci sono tutte le categorie di edifici ma solo:
  - Alimenti; 
  - Alloggi;
  - Banca / Ufficio Postale;
  - Governo;
  - Salute;
  - Shopping;
  - Sport;
  - Tempo libero;
  - Turismo;
  - Vari;
  - Traffico.
  
Nelle sottocategorie trovate tantissimi edifici, mancano giusto gli uffici e qualcos'altro, ma è già tantissimo.

L'app usa la logica del semaforo:
  - **verde**: accessibile
  - **giallo**: accessibile con difficoltà
  - **rosso**: non accessibile
  - **grigio**: non mappato

Scegliamo un luogo a caso che non ho ancora mappato e vediamo cosa succede nell'immagine successiva.

![wheelmap4](https://github.com/nickprock/dataculture_osm/blob/master/img/MapMyDay4.png)

L'app vi permette di mappare sia il luogo scelto, sia la toilette (in caso ci sia). Per la toilette i livelli sono solo due: verde e rosso, o grigio se non mappato. Proviamo a mappare il negozio facendo "tap" su stato non conosciuto.

![wheelmap5](https://github.com/nickprock/dataculture_osm/blob/master/img/MapMyDay5.png)

Come vedete, ci sono le informazioni dettagliate su come si mappa un luogo, scegliamo il colore adatto e poi tap su Salva che sta in basso. Abbiamo caricato il nostro primo tag di accesibilità su wheelmap e openstreetmap!!!

Passiamo alla toilette, anche in questo caso si procede come nel precedente, scegliendo il livello e salvare.

![wheelmap6](https://github.com/nickprock/dataculture_osm/blob/master/img/MapMyDay6.png)

Il post è finito. Mi raccomando mappate tanto, mappate bene, condividete sui social il vostro mapping così da far interessare tante altre persone e contribuire a migliorare la qualità della vita di chi è costretto su una sedia a rotelle. Non potete immaginare la soddisfazione quando su twitter vi iniziano a ringraziare questi ragazzi/e per il tempo che gli dedicate, vi fa capire quanto siano importanti per loro i vostri pochi secondi su wheelmap.
