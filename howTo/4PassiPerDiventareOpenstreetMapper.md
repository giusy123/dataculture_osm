# 4 passi per diventare un OpenStreetMapper #
(pubblicato su [Startup Calabria](http://www.startupcalabria.com) il *28 febbraio 2014*)
## Cos’è?
Openstreetmap è un progetto di mappe collaborative che mira a diventare il Wikipedia del settore.
Direttamente nel suo sito possiamo leggere *“OpenStreetMap è una mappa liberamente modificabile dell'intero pianeta. È fatta da persone come te. OpenStreetMap permette a chiunque sulla Terra di visualizzare, modificare ed utilizzare dati geografici con un approccio collaborativo”*.
La forza del progetto sta nella condivisione delle informazioni che, oltre ad essere caricate dagli utenti, possono essere scaricate e riutilizzate per nuovi progetti con l’unico vincolo di citare la fonte dati, nel pieno spirito opendata e crowdsourcing.
OpenStreetMap (OSM) venne fondato nel 2004 da Steve Coast e nel 2006 viene avviato l’iter per diventare una fondazione.
Ad oggi, secondo le [statistiche](http://www.openstreetmap.org/stats/data_stats.html), conta oltre un milione e mezzo di users e 3.826.896.376 punti GPS caricati.
Dal 2009 si svolge annualmente la OSMIt, ovvero la convention italiana di OSM dove si parla di condivisione di conoscenza e delle proprie esperienze come mapper e civic hacker.
##Come si usa?##

**Da utente esterno**: è come tutte le mappe commerciali, anzi potrebbe sembrare meno dettagliata perché non tutti i posti sono mappati, ma se si va su zone con community forti iniziano le sorprese, inoltre vediamo che c’è l’opzione “Esporta” che permette di scaricare i GIS data per riutilizzarli su altri progetti.
**Da mapper**: prima di tutto dobbiamo registrarci, andiamo su openstreetmap.org e completiamo la procedura.
Di seguito illustrerò quello che ho fatto io per iniziare a smanettare sulle mappe, non è detto che il mio “processo di apprendimento” sia corretto, ma potete trovare un sacco di materiale per imparare, a partire da [OpenStreetMap Italia](https://openstreetmap.it/).
Consiglio a tutti di partire con l’editor on-line, quindi siamo dentro il sistema, e clicchiamo su *“Edit”* (tenendo conto del fatto che diventa clickabile solo a certi livelli di zoom).
![img1-4passi](https://github.com/nickprock/dataculture_osm/blob/master/img/img1-4passi.png)

**Passo 1: Mappa il tuo quartiere**

Iniziare sempre da una zona che si conosce, io sono stato fortunato, il mio paese non compariva sulla mappa e ho iniziato da lì.

![img2-4passi](https://github.com/nickprock/dataculture_osm/blob/master/img/img2-4passi.jpg)

Clickando su edit la mappa di openstreetmap viene sovrapposta su un’immagine satellitare, e possiamo iniziare a disegnare le nostre linee (strade), aree (edifici), e punti d’interesse.
Ogni volta che tracciamo un oggetto sulla sinistra ci appare un menù molto completo dove possiamo inserire tutte le informazioni dello stesso, nel caso dell’immagine una strada comunale.

![img3-4passi](https://github.com/nickprock/dataculture_osm/blob/master/img/img3-4passi.png)

Fatto ciò salviamo e carichiamo le nostre modifiche. Non preoccupatevi degli errori, si può sempre tornare indietro con ctrl+z!
L’editor on-line è ottimo per iniziare, nel mio caso alla fine del primo giorno di mapping il risultato era questo.

![img4-4passi](https://github.com/nickprock/dataculture_osm/blob/master/img/img4-4passi.jpg)

**Passo 2: Mappa le strade**

Le vie sono la cosa più immediata da mappare, e si può fare facilmente on-line, quindi continuiamo ad impratichirci prima di passare a strumenti “più evoluti”.
Il mio consiglio è di prendere una via e disegnarla tutta, non girate a zig-zag sulla mappa, altrimenti si perde un sacco di tempo nella fase di etichettatura a fare taglia e unisci delle varie vie.
In questa fase ho trovato un problema, disegnare la piazza del paese, alla fine ho risolto “a modo mio”, ma vedremo successivamente. 

![img5-4passi](https://github.com/nickprock/dataculture_osm/blob/master/img/img5-4passi.jpg)

**Passo 3: Installiamo JOSM**

JOSM è un Java editor per OSM, andiamo sul [sito](https://josm.openstreetmap.de/) per effettuare il download e leggere [come avviarlo sotto i diversi sistemi operativi](https://josm.openstreetmap.de/wiki/InstallNotes#Running).
Appena avviato il programma clicchiamo su setting (cerchiato nell’immagine) e impostiamo la nostra connessione.

![img6-4passi](https://github.com/nickprock/dataculture_osm/blob/master/img/img6-4passi.png)

Dallo stesso menù è possibile scaricare moltissimi plugin, ma ci vorrebbero dei post ad hoc, quindi vi consiglio di cercare un pò sul web, in particolare su youtube, se vi possono interessare.

**Passo 4: Let’s Map!**

Abbiamo settato JOSM, iniziamo a mappare.
Click su scarica dati mappa OSM.
Comparirà una finestra con la mappa, muoviamoci con i tasti direzionali e zoomiamo con ctrl+su/ctrl+giù, il mouse ci servirà per selezionare l’area da mappare, mi raccomando non troppo grande altrimenti OSM non ci fa andare avanti, e click su “scarica”.
Ora abbiamo la mappa sul nostro computer e possiamo lavorare in locale.
Non si capisce molto, andiamo su “Immagini Aeree” e scegliamo Bing Sat. (Yahoo! ha concesso l’uso delle sue immagini aeree al progetto OSM). 

![img7-4passi](https://github.com/nickprock/dataculture_osm/blob/master/img/img7-4passi.png)

Su questa mappa ci si muove con ctrl+freccia, il mouse lo usiamo per mappare, la rotellina per lo zoom. Selezioniamo disegna nodi e muoviamoci come sull’editor on-line, ma con molte più possibilità.
Infatti ogni volta che verrà mappata qualcosa, potremmo andare su “Preimpostazioni” e ci verrano fornite tante possibilità e icone da inserire sulla mappa.

![img8-4passi](https://github.com/nickprock/dataculture_osm/blob/master/img/img8-4passi.png)

Quando finiamo di mappare abbiamo due opzioni, salvare il lavoro in un file sul nostro computer e caricare tutto in seguito, oppure scegliere carica le modifiche e mettere tutto on-line.

##Perchè diventare openstreetmapper?##

  1. Perchè la conoscenza è tale solo se condivisa!
  2. Pensate ai sentieri di montagna, i percorsi in bicicletta, le informazioni durante le emergenze, i posti della vostra città che meriterebbero di essere valorizzati di più…con OSM avete uno strumento per condividere queste informazioni con altre persone, perchè nessuno meglio di noi conosce i posti dove viviamo!
  3. I mapper sono a tutti gli effetti civic hacker, quindi valgono le motivazioni inserite nel [precedente post](http://www.startupcalabria.com/22-febbraio-2014-open-data-day-oddit14/), tra cui quella di conoscere persone. Infatti mappare non è solo un’attività solitaria dietro al monitor, sempre più spesso vengono organizzati MappingParty, dove armati di pc con JOSM, tablet o smartphone con [OSMtracker](http://wiki.openstreetmap.org/wiki/OSMtracker), tanti volontari mappano le città.
  
Molti si chiedono, ma sono uno strumento valido? Certo, ci sono tantissimi progetti che si appoggiano a OSM, proprio per la sua validità e per il fatto che consente di scaricare i dati e riutilizzarli.
Tra gli italiani che mi piacciono maggiormente ci sono:

[SardSOS](https://sardsos.crowdmap.com/) la mappa dell’emergenza meteo in Sardegna ospitata sui server di [Ushahidi](https://www.ushahidi.com/), che è uno strumento per creare crowdmap partendo dai dati di OSM.

[Merano – Real time bus](http://bus.meran.eu/) che permette di localizzare gli autobus in tempo reale. 

[Tropea Touring](http://www.tropeatouring.com/), una visita guidata per Tropea e dintorni con effetto street viewer.

![img9-4passi](https://github.com/nickprock/dataculture_osm/blob/master/img/img9-4passi.png)
